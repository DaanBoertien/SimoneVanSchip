---
layout: posts
title: Things To Make And Do
date: 2021-07-21T13:57:15.998Z
subtitle: webteksten, videoteksten en meer
postimage: /assets/img/uploads/portfolio_things-to-make-and-do.png
thumbnail: /assets/img/uploads/things-to-make-and-do_logo.png
---
**De opdrachtgever**

Things To Make And Do is een studio voor visuele communicatie. Vanuit Den Haag werken zij voor  opdrachtgevers uit de publieke, culturele en zakelijke sector. Van visuele identiteit tot campagne, van infographic tot animatie.

**De opdracht**

Inmiddels heb ik allerlei korte opdrachten gedaan voor Things To Make And Do. Zo schreef en redigeerde ik de voice-overs voor animaties van Zorginstituut Nederland. Voor het Centraal Justitieel Incassobureau (CJIB) werkte ik mee aan een interne factsheet. Voor het ministerie van Economische Zaken schreef ik korte copy voor de campagne over security.txt: een manier om ethische hackers je snel te laten waarschuwen voor een beveiligingslek. En voor Haags Ontmoeten - een initiatief voor ouderen en hun mantelzorgers - zorgde ik voor begrijpelijke flyers.