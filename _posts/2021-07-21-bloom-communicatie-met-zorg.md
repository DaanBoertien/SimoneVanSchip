---
layout: posts
title: Bloom | communicatie met zorg
date: 2021-07-21T13:55:11.659Z
subtitle: webteksten, blogs, e-learnings en meer
postimage: /assets/img/uploads/portfolio_bloom.png
thumbnail: /assets/img/uploads/bloom_logo.png
---
**De opdrachtgever**

Bloom is een bureau voor training en coaching in de zorg. Ooit begonnen zij met triagetrainingen. Ofwel: leren beoordelen of en zo ja welke zorg een patiënt nodig heeft en op welke termijn. Juiste zorg op de juiste plek, dus.

Inmiddels doen de fijne vrouwen van Bloom veel meer. Zo bieden ze inmiddels ook training, teambuilding en (team)coaching op belangrijke thema's als samenwerking, communicatie en leiderschap.

Zoals ze zelf zeggen: ze brengen teams in de zorg vérder. En dat doen ze op hun geheel eigen, persoonlijke wijze.

**De opdracht**

Onze samenwerking begon klein. In 2019 mocht ik een begeleidende brief schrijven bij een ludiek relatiegeschenk (dr. Bibber!). Inmiddels heb ik samen met de Bloom-vrouwen en Merel Bout van [O Merel](https://www.o-merel.nl/) ook de hele website onder handen genomen. Tijdens dat project dacht ik mee over de kernwaarden van Bloom, interviewde ik hun klanten, brainstormde ik over de menustructuur en schreef ik uiteindelijk de webteksten. 

Nog steeds werken we af en toe samen. Ik (her)schreef een aantal blogs en flyers, redigeerde een e-learning en stelde meerdere e-mails en brieven op - om maar wat te noemen.