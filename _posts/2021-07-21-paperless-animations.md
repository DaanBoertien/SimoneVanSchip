---
layout: posts
title: Paperless Animations
date: 2021-07-21T13:53:48.264Z
subtitle: scripts en voice-overs voor (bedrijfs)animaties en explanimations
postimage: /assets/img/uploads/portfolio_paperless-animations.png
thumbnail: /assets/img/uploads/paperless.jpg
---
**De opdrachtgever**

Zoals de naam al zegt: Paperless Animations maakt animaties. En dat doen ze op basis van storytelling. Want als je een zakelijke boodschap verhalend maakt, is-ie net even wat frisser en maak je écht contact met de kijker.

**De opdracht**

Sinds 2018 schrijf ik af en toe voor Paperless Animations. De ene keer word ik gevraagd om een voice-over te schrijven bij het beeldverhaal dat de Paperless-collega's al hebben bedacht. De andere keer ligt de bal helemaal bij mij: dan moet ik van een briefing van, zeg, drie memo's, tweeënhalve e-mail en een telefoontje, zélf een smeuïg verhaal maken. Allebei leuk!