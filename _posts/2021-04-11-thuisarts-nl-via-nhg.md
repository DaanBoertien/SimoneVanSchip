---
layout: posts
title: Thuisarts.nl via NHG
date: 2021-07-27T08:19:25.335Z
subtitle: begrijpelijke teksten over zelfzorg en zorg bij de huisarts
postimage: /assets/img/uploads/image2.png
thumbnail: /assets/img/uploads/thuisarts_logo.png
---
**De opdrachtgever**
Er zijn ontelbaar websites over gezondheid en ziekte. Maar niet allemaal even betrouwbaar. En als ze wel betrouwbaar zijn, zou je zomaar op de website van een wetenschappelijke vereniging kunnen zitten. Met als resultaat: medische abracadabra.

In dat gat is Thuisarts.nl gesprongen: het is een website met informatie die klopt en begrijpelijk is. De informatie komt uit de laatste wetenschappelijke richtlijnen voor (huis)artsen, en is vertaald naar gewonemensentaal.

Het Nederlands Huisartsen Genootschap heeft Thuisarts.nl opgericht. Zij publiceren vooral teksten over zelfzorg en zorg bij de huisarts. Later kwamen er andere afzenders bij. Zo vind je er nu bijvoorbeeld ook teksten over zorg in het ziekenhuis (via de Federatie van Medisch Specialisten) en geestelijke gezondheidszorg (via AkwaGGZ).

**De opdracht**
Als freelance **redacteur** van het NHG, verdiep ik me steeds in een – voor mij – nieuw medisch onderwerp. Zoals maagklachten, hartfalen of drugs. Samen met een huisarts-redacteur schrijf of herschrijf ik teksten.

Bij sommige onderwerpen is alleen een tekstuele update nodig. Ze zijn bijvoorbeeld vijf jaar geleden geschreven, toen Thuisarts.nl nog iets moeilijkere woorden gebruikte. Dan zorg ik ervoor dat ze op ‘taalniveau B1’ komen. Eenvoudige taal.

N﻿aast redacteur ben ik ook **eindredacteur**: ik controleer alle teksten van collega-redacteuren en maak ze klaar voor publicatie. Na akkoord van de hoofdredacteur zet ik ze live.